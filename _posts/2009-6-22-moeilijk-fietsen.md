---
layout: post
title: Moeilijk fietsen
---
Vanmorgen heb ik ons kindjes met de fiets naar school gebracht. Mooi weer, op tijd opgestaan, ... Arwen met zijn fiets (met extra wieltjes) en ons Mila bij mij achterop.

Onzen Arwen gaat normaal gezien goed vooruit. Redelijke snelheid. Vanmorgen echter niet. We waren onze straat nog niet uit of hij was al aan het puffen. Altijd maar stoppen, vertrekken, stoppen, vertrekken. Hij had zijn rugzak op zijn rug, misschien ligt het daaraan, dacht ik. Nadat ik de rugzak had overgenomen ging het nog steeds niet. Raar.

Halverwege zijn we dan maar gestopt en heb ik de fiets eens van dichtbij bekeken. Wat bleek? Zijn achter-spatbord zat klem. Dat zat helemaal scheef in elkaar en sleepte tegen dat kleine achterwiel. Ocharme.

2 minuten later was alles in orde en ging hij er als een pijl vandoor. [Tom Boonen](http://www.google.com/search?client=safari&rls=en-us&q=tom+boonen&ie=UTF-8&oe=UTF-8) was er niets tegen.