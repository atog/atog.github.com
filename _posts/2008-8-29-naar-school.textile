--- 
layout: post
title: Naar School
--- 
Naar school of ook, _terug_ naar school. De meesten zullen het wel weten maar maandag is de start van een nieuw schooljaar. Écht waar.

Voor onzen Arwen wordt het _terug_ naar school, maar voor ons Mila _naar_ school. Voor het eerst. 

Gisteren zijn we mogen gaan kijken/kennismaken met de juf/meester en konden we de klassen al eens verkennen. Arwen heeft geluk. Die was al een hele week aan het zeggen: _"Ik zit bij juf K."_ Hij zit dus effectief bij juf K. Ons Mila heeft een meester én een juf, dat kunnen er niet veel zeggen (buiten alle andere kinderen van haar klas ;))!

We zijn benieuwd hoe ons Mila haar eerste dag/week zal verlopen. We hebben er zo geen zicht op. Ze is al een half jaar aan het aftellen om naar school te mogen en ze wou gisteren al wel blijven, maar wat zal ze doen wanneer mama of papa niet meer in zicht zijn? Ze is tenslotte maar dik 2,5 jaar.

De rust is dus bijna gedaan. Vanaf volgende week moeten we terug proberen om ze op tijd in school te krijgen, dat wil zeggen, vroeger opstaan. 