---
layout: post
title: Geen vuur
---
Ons vuur is pakot. Aka kapot. Zo koken zonder vuur dat gaat niet goed (zegt mijn Sien).

Het is er zo eentje dat werkt door de knopjes aan te raken. Het is te zeggen, er zijn geen knopjes. Touchscreen als het ware. Die werken nu soms wel, soms niet. Sinds vorige week meer _niet_, sinds gisteren gewoon _niet meer_.

Vandaag heeft mijn Sien dan maar een hulplijn ingeschakeld. Blijkbaar hebben we een probleem. Het is een "Scholtes" en dat zou niet meer bestaan. Wisselstukken zouden dus heel moeilijk (of niet) te verkrijgen zijn. Ik vind het wel straf dat [http://www.scholtes.com](http://www.scholtes.com) niet echt dood lijkt.

Diene mens komt morgen eens kijken. Ik ben benieuwd.