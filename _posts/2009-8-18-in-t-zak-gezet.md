---
layout: post
title: In 't zak gezet
---
Het is zover. Ze hebben mij bij mijn pietje gehad zoals we zeggen. Doeme toch.

Een paar dagen geleden staat hier een man voor de deur met een symphatie kaart voor de Sociale vereniging der hulpdiensten vzw (€12,5). Ik kan me herinneren dat ik die elk jaar koop dus waarom dit jaar dan niet? Dat is zogezegd voor de politie, brandweer en nog een paar van die hulpdiensten.

Die man, ik ben spijtig genoeg zijn naam vergeten, heeft daar staan zwieren met zijn identiteitskaart en nog allerhande papieren om maar te bewijzen dat hij geen oplichter was want die zouden vorig jaar de ronde gedaan hebben. _(wat een zin!)_ Dat leek me allemaal in orde.

Niet dus, zo blijkt vandaag. Mijn Sien heeft vanmiddag de échte aan de deur gehad. De échte kaarten zijn veel goedkoper (€8) en hebt ge blijkbaar in verschillende versies. Die madam kon er niet mee lachen. Ik eigenlijk ook niet.

Maar! Wie zegt dat die madam geen oplichtster was? Hoe kunt ge dat nu weten? Foto nemen van de identiteitskaart volgende keer?