---
layout: post
title: Groot vuil.
---
Één keer in de maand komen ze hier het _groot huisvuil_ ophalen. Groot huisvuil, dat zijn die dingen die ge moeilijk naar het containerpark kunt brengen en ook niet een vuilzak passen. Ongeveer.

Bij ons in de straat was dat vandaag. Nu lagen er al enige tijd een paar stukken metalen hekken in onze hof. Ongeveer 30 a 40 jaar oud ofzo. Die stonden vanachter in de hof wanneer we ons huis kochten. Die dingen zijn nogal groot (eentje was meer dan 2 meter lang) en we vroegen ons af of ze zo'n dingen wel zouden meenemen.

Wie niet waagt, niet wint zeggen ze dan, dus we leggen ze buiten. Dat was gisteren rond 21hrs.

Ik werk nog wat. Ik kijk CSI. Ik ga slapen. Dat was gisteren rond 24hrs.

Wanneer ik naar boven ga, kijk ik nog eens uit het raam en wat zie ik? *Alles weg!* En wij ons dan maar zorgen maken of _de gemeente_ dat wel zou meenemen. Belachelijk. Waar sommige mensen hun toch mee bezighouden ...