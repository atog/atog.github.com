---
layout: post
title: Foor-Lijn-Chauffeur.
---
Wat ik vrijdag avond weer heb meegemaakt, daar kan ik met mijn verstand niet bij. "Zoals gezegd":http://atog.be/2007/7/20/treinabonnement-voor-de-bus ben ik vrijdag met de bus naar het station gegaan. Dan moet ge 's avonds ook met de bus terug. 

Er was echter een klein probleem, ik had geen geld meer op zak. Niks, enkel plastic. Gelukkig kunt ge in het station geld uit de muur halen. 50 euro. Daar moet ik normaal gezien toch even mee toekomen. Ik stap vervolgens het station buiten en ik zie de bus aankomen, de 32 naar Edegem. Lopen lopen lopen en ik had ze nog net. 

_"Dat is dan 1,5 euro"_ zegt de chauffeur. Ik neem mijn pas-uit-de-muur-gekomen briefje van 50 euro en wat zegt die onnozele chauffeur?

_"Hebt ge niks kleiner?, Nee? Ah, dan zult ge moeten gaan wisselen."_ 

...en die blijft gewoon staan wachten tot ik van de bus stap. Daar stond ik dan. En met zo'n onnozele smile op zijn gezicht. Een mens zou al van veel minder aggressief worden.