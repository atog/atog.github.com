---
layout: post
title: School.
---
Vanmorgen onzen Arwen afgezet aan school en ik had hem bijna terug mee naar huis genomen.

Hij was op zijn knie gevallen bij instappen van de auto, hij zat daar dan zo stillekes met een klein hartje. Hij bleef in-eten deze middag en vanavond komt hij met de schoolbus naar huis. Moet ge weten dat dat tot nu toe maar sporadisch gebeurt, dat in-eten en de schoolbus. Hij doet het wel graag, maar het is zo nog geen gewoonte, als ge begrijpt wat ik bedoel.

Daarbovenop, komen we vanmorgen in zijn klas en zijn juf was nergens te bespeuren. Er was een interim aangesteld voor vandaag. Goed, dat meiske zal haar job wel kennen, maar mij kwam ze eerder over als een stagairke.

Ik weet wel dat het allemaal aan mij ligt en dat ik mij geen zorgen moet maken, maar ik had hem echt liever terug mee naar huis genomen. 

Hij wordt zo groot mijnheer.