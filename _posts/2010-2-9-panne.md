---
layout: post
title: Panne
---
Onze geliefde bakfiets begint stilaan van de vrieskou te weten. Vanmorgen liet de linker voorrem het afweten. De bakfiets heeft 2 voorwielen, dus wanneer 1 van de 2 remmen niet mee wil, dan trekt het hele spel scheef. Niet ideaal, om maar niet te zeggen _gevaarlijk_. We zijn dan maar op het gemakske naar school gereden, er was nog altijd een achterrem natuurlijk.

Tot op kantoor ben ik er vandaag niet mee geraakt, toen ik bijna een auto mee had ben ik maar wijselijk terug naar huis gereden. Bij nader inspectie bleek de kabel vastgevroren te zijn. Er was geen beweging in te krijgen (lees: **GEEN**). Ik heb het hele ding uit elkaar gehaald en een tijdje als een zot aan die kabel liggen trekken en duwen. 

Resultaat: de remmen werken!

Vervolgens ben ik op mijn _gewone_ fiets gesprongen. Natuurlijk ook niet zonder vrieskou problemen: de versnellingen zaten/zitten vast. Dat ding heeft 7 versnellingen. Ik ben tot op kantoor gereden op de derde.

Ik moet er geen tekeningetje bij maken zeker?