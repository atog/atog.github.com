---
layout: post
title: TweetSync
---
Er is [Facebook](http://facebook.com) en er is [Twitter](http://twitter.com). Beide hebben ze _"status updates"_.

Waarom zou een mens dan niet beide in 1 keer updaten? Dat denken wel meer mensen want ondertussen zijn er al een aantal tooltjes beschikbaar. 

De eerste die ik gebruikt heb was een directe link tussen Facebook en Twitter. Alles wat er op twitter gepost werd, kwam vervolgens ook op Facebook. Voor veel van mijn Facebook vrienden was dat overkill. Véél te veel.

De eerste oplossing voor het _"te veel"_ probleem was de [Selective Twitter Status](http://apps.facebook.com/selectivetwitter/) Facebook app. Die applicatie update enkel je Facebook status wanneer je een _tweet_ eindigt met #fb.  
Hierdoor ontstond er een nieuw probleem, je _moet_ een tweet eindigen met #fb of je Facebook status wordt gewoonweg niet geupdate. Niet, als in niks. Omdat je er dan iedere tweet opnieuw aan moet denken, én dat doe je niet.

De tweede oplossing, en nog steeds de beste IMO, was de [TweetSync](http://apps.facebook.com/tweetsync/) Facebook app. Deze applicatie _kan_ hetzelfde doen als de vorige, maar, en nu komt het, ook het tegenovergestelde. Wanneer je een _tweet_ eindigt met #fb komt hij **niet** op Facebook. Beter nog, je kan de keywords (#fb in dit geval) zelf kiezen.

Mijn TweetSync keyword was in den beginne enkel "#f", maar [@joriswinters](http://twitter.com/joriswinters/status/3100932482) kwam met het geweldige idee om "koffie" ook tot keyword uit te roepen. Dat werkt. Ondertussen zijn mijn keywords dan ook "#fb", "koffie" en "tonic". :)