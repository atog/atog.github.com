---
layout: post
title: Regenpak
---
Ik doe tegenwoordig serieus wat kilometers met [onze bakfiets](http://www.babboe.be/) en raar maar waar: ik doe dat graag. Ik had een paar dagen geleden zelfs de keuze tussen mijn 'gewone' fiets of de bakfiets en ik heb zonder twijfelen voor de bakfiets gekozen. Zeker weten.

Ondertussen ben ik in het stadium geraakt waar de bakfiets zalig en gemakkelijk fietst. Elke keer opnieuw een nieuw avontuur. Geen files en de baas van het fietspad.

Het enige, maar dan ook het enige wat me nog de auto in doet kruipen is de regen. Ik heb namelijk nog steeds geen regenpak en ik moet/wil daar dringend iets aan doen. Arwen en Mila zitten droog dankzij [de regentent](http://www.babboe.be/productinformation/accessoires/regentent-vl.html) maar ze zijn precies vergeten om er voor te zorgen dat ook de motor (ik dus) droog blijft.

Raad eens wat er van boven op mijn lijstje staat?

Juist: _Regenpak kopen._