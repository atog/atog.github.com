---
layout: post
title: Dan maar niet
---
Wanneer alles volgens plan was verlopen hadden we deze week (tot en met morgen) ergens in een hoeve in Lille doorgebracht. Samen met heel mijn schoonfamilie. De voorbije jaren waren het vooral de ardennen maar we hebben ook met z'n allen al een paar keer in Nederland gezeten. Dit jaar zou het dus Lille zijn.

Het loopt tot nu toe niet volgens plan. Door een beetje te schuiven met de auto was het misschien wat moeilijker maar niet onmogelijk.  
Mijn jongste dochter is bijna genezen van goed ziek te zijn (bronchitis, veel snot, opkomende oorontsteking en koorts koorts koorts). Vermits het voor een klein ziek boeleke niet ideaal is om van omgeving te veranderen / veel volk / drukte ofte weinig rust waren we genoodzaakt om thuis te blijven.

Wat zeker niet wil zeggen dat dat minder plezant is. Een papa die thuis is zonder laptop op zijn schoot valt hier wel in de smaak. Sneeuw, sneeuwman, een slee, gezelschapspelletjes, ... maken dat we ons hier thuis al goed geamuseerd hebben.

In het kort: **(Quality time)^2**